---
title: 'Verslag 2018-12-07'
date: 2018-12-07
---
Een heel boeiende vergadering !

verslagje van de vergadering:

<pre>
Zoals beloofd toonde Joost zijn slides voor een workshop voor
leerlingen middelbaar - zulk een workshop wordt op zijn campus
gehouden en duurt 2 a 3 uur. De slides zijn (nog ?) niet beschikbaar.
Ze waren echt interessant. Wat meest indruk maakte (op mij) was een
grafische representatie van getypeerde eerste orde logica, door Joost
ontworpen, die zijn nut al bewezen heeft in zulk een workshop, maar
die breder nuttig kan zijn om logica/specificatie/kennisrepresentatie
aan te brengen en te laten gebruiken/programmeren in het secundair. Ik
waag me aan een voorlopige werkbenaming ervan: scratchlog :-) Er zit
genoeg materiaal in om een masterstudent te laten werken aan een
bidirectionele vertaling van FOL (*) <-> scratchlog

Bovendien is het idee op zich al waard om te gaan voor op zijn minst
een poster voor bv. WiPSCe, maar ik denk dat mits er een "werkende"
implementatie (**) is, het ook geschikt is als
systeembeschrijvingspaper.  De aanwezigen [Bern, Joost, Wouter en
Bart] beloven te "helpen" voor een posterpaper, niet zomaar mee te
surfen.  Het uittesten op een groep leerlingen/gebruikers is het
ultieme doel ... hopelijk komt het ervan, ooit.


(*) of FO[.], met welke uitbreidingen over FOL ?

(**) Joost gebruikt nu uitgeknipte sjablonen op papier; een tool dat
op scratchwijze toelaat om dingen te verslepen en samen te voegen, dat
zou heel goed zijn


Er was direct interesse van Wouter om deze workshop ook in Hasselt aan
te bieden.

Joost moest vroeger weg. Daarna hebben BWB nog wat gepraat, o.a. over
een vak- en jaaroverschrijdend project dat Wouter graag wil plannen en
waarvoor hij samen met Kris kredieten aanvraagt. Wouter drukt ook zijn
onzekerheid uit over "wat moeten onze afgestudeerden nu eigenlijk 
kennen/kunnen" [***] en dat naar aanleiding van curriculumhervormingen
binnen zijn organisatie.

[***] Wouter verduidelijkte later:

# Wat ik voornamelijk bedoelde was:
# 
# Wat moet een Ingenieur in de Electronica/ICT kennen van Informatica?
# 
# Hoeveel theorie, en van wat dan, moet die achter de kiezen hebben in
# vergelijking met Computer Science?
# 
# En hoeveel praktijk, en van wat dan, moet die achter de kiezen hebben
# in vergelijking met een bachelor?
# 
# Het aantal studiepunten dat in ICT kan opgenomen worden is beperkter
# dan een andere richting vanwege de brede ingenieursvorming Ã©n de
# electronica die er ook nog bij komt kijken.


Bern had wat nieuwtjes i.v.m. ... @Bern, stuur je me links en
aanvulling van dit verslag ?


Morgen is een grote dag voor OVI: Christmas Lecture door Paul Curzon
over Computational Thinking; Bern is promotor van deze spreker en doet
het openingswoord en de moderatie nadien.

Je kan nog inschrijven:
https://wet.kuleuven.be/alumni/christmaslecture maar je kan ook gewoon
komen want het auditorium is groot genoeg !
</pre>

en twee pdf's van de presentatie van Joost:

1. [opgave-fol.pdf](https://people.cs.kuleuven.be/~bart.demoen/OVI/opgave-fol.pdf)
2. [stem-logica.pdf](https://people.cs.kuleuven.be/~bart.demoen/OVI/stem-logica.pdf)