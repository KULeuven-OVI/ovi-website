---
title: 'Verslag 2018-11-5'
date: 2018-11-05
---

Een heel goeie vergadering !

verslagje van de vergadering: 

<pre>
Fysiek aanwezig: Bart, Bern, Hendrik, Wouter
Virtueel aanwezig: Joost

Wouter bracht uitvoerig verslag uit van zijn literatuurstudie en de
onderzoeksvragen die waaraan hij zal werken. Moeilijk om hier kort
over te rapporteren: het was zeer uitgebreid en grondig, en het is
duidelijk dat het preciseren van doel en middel in dit doctoraatsplan
niet eenvoudig ligt. Als Wouter een link laat leggen naar zijn
work-in-progress, dan wordt die hier later opgenomen.

Joost vertelt een en ander over de projecten die hij aan
studenten voorstelde: het voorstel om een module toe te voegen aan
Co-De wekte geen interesse, het voorstel om na te gaan hoe het
eerste programmeervak aantrekkelijker/relevanter kan gemaakt worden
wel. Joost zal het volgende keer over zijn STEM-sessies hebben: de
datum van de volgende OVI-vergadering is zo gekozen dat hij er echt
bij kan zijn.

Bern vertelt kort over zijn betrokkenheid bij het inbrengen van nieuwe
wiskundetopics in het secundair onderwijs, topics die relevant zijn
voor computationeel denken/informatica ... Hij zal naar een
vergadering gaan op het ministerie met ons voorstel (7 november):
tijdens volgende vergadering kan hij daarover rapporteren. Bern en
Frank Neven (UHasselt) zijn bovendien lid van een commissie (naam
vergeten - Bern aanvullen ?) als experten in "digitale
competentie". Het is belangrijk dat domeinexperten in zulke commissies
zitten !

Bart toonde een afbeelding uit
https://www.sciencedirect.com/science/article/pii/S1747938X17300350
die bedoeld is om het verschil tussen "computational thinking" en
"mathematical thinking" uit te drukken. Geen van de aanwezigen (Joost
incluis) was onder de indruk :-) Het blijft (voor Bart althans) een
dwingende vraag: wat is het verschil ? Dit is o.a. belangrijk om
stroeve wiskundigen de pas af te snijden.
Er is ook een unpublished manuscript "Demystifying computational
thinking for non-computer scientists" (van Jan Cuny, Larry Snyder,
Jeannette M. Wing) dat ik graag zou willen bekijken ...



De vrije momenten in de agenda's van de aanwezigen (Joost incluis)
overlapten op 7 december, 10u-12u. Hopelijk komen anderen ook.



Wie aanvullingen/correcties heeft, mail me !
</pre>