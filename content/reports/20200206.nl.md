---
title: 'Verslag 6 februari 2020'
date: 6-2-2020
---

 Een cliche ondertussen, maar weer eens een heel boeiende vergadering, zelfs al hadden we geen agenda. Een vergadering met agenda eindigt met een rondvraag: daarmee begonnen we. Aanwezig waren Giovanni, Wouter, Joost, Kris, Kristiaan en Bart. Bern zat in Lille en zal daar zeker verslag uitbrengen in een volgende vergadering.

- Wouter vertelde over wat voor de eenvoud beschreven kan worden als "het vervolg op de Delphi studie" die hij vorige keer presenteerde en waarover hij op SIGSCE2002 zal rapporteren: hij had het over een literatuurstudie en een analyse van websites van Europese uniefs.

- Joost sprak over de op handen zijnde programmahervorming bij zijn studenten (en ruimer ook een aantal andere campussen). Zijn onderzoek ter opvolging van het effect van die programmahervorming behelst o.a. een enquete die dit jaar (voor de programmahervorming) als nulmeting zal gedaan worden. Inspiratie haalde hij o.a. bij een oude paper: "Motivational and Self-Regulated Learning Components of Classroom Academic Performance" van Paul R. Pintrich and Elisabeth V. De Groot.
    Ook over de verwerking werd gepraat, en zelfs even over GDPR gerelateerde kwesties.

- Kris had het over de studietijdmeting die hij bij zijn studenten deed. Dit is een belangrijk onderwerp dat iedereen die les geeft aanbelangt.

- Giovanni trok de aandacht op de problematiek van evaluatie van groepswerk en het effect van groepswerk op individuele performantie van studenten op (bv.) programmeeropdrachten.

- Kristiaan gaf aan bijzonder geinteresseerd te zijn in die studietijdmetingen, maar ook in evaluatie van programmeeropdrachten.

- Bart toonde drie potentiele masterproefonderwerpen (aangebracht door Bern) met vraag naar ideeen voor bijkomende onderwerpen en promotoren. Hij presenteerde ook kort een idee voor een OVI-studiedag: unaniem wil men die (niet vroeger dan) in het eerste semester volgend academiejaar. Bart toonde ook waaraan hij sinds zowat een jaar werkt: een 10-tal problemen die met computationeel denken tot een programma-oplossing leiden, en die niet direct de klassieke algoritmen beogen. De problemen komen uit de unplugged/barefoot/gazet context. Samenwerking wordt op prijs gesteld. Kan leiden tot een boek.

- Wouter heeft de OVI-website leven ingeblazen: de vergadering liep te lang uit en dit onderwerp kwam niet aan bod, maar de OVI-leden hebben ondertussen van Wouter per email de nuttige info gekregen. De OVI-startpagina is nu toonbaar en dit is waarschijnlijk het laatste verslag dat hier verschijnt.
