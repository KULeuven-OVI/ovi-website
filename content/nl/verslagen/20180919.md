---
title: 'Verslag 2018-09-19'
date: 2019-09-19
---

Na een te lange stilte zijn we weer actief, of nee, eigenlijk waren we dat de hele tijd, maar een meeting kregen we niet voor elkaar. Ondertussen is veel gebeurd op onderwijsniveau in Vlaanderen - dat komt aan bod op 19 september. Ook de kersverse doctoraatsstudent van Joost en Kris en zijn doctoraatsonderwerp krijgen aandacht: Wouter komt. Bern en Bart kunnen rapporteren over hun 2 masterstudenten van afgelopen academiejaar (met een masterproef i.v.m. computationeel denken en een posterpaper in WiPSCE'18 binnenkort) en 2 nieuwe masterstudenten voor het nieuwe academiejaar die daarop zullen verderwerken. Bijkomende agendapunten zijn welkom of worden in de rondvraag behandeld.

verslagje van de vergadering:

<pre>
19 september 2018

aanwezig: Joost, Wouter, Hendrik, Bern, Bart

Belangrijkste item van de vergadering: kennismaking met Wouter
Groeneveld die zopas begon als assistent op Campus Diepenbeek; hij zal
daar een doctoraat maken gerelateerd aan informaticaonderwijs (voor
18+), onder begeleiding van Joost en Kris. Driewerf hoera: de eerste
doctoraatsstudent in OVI ! We hebben daaraan veel tijd besteed en dat
was nuttig (en aangenaam).

Hendrik vertelt over de les die hij geeft aan leerlingen secundair, om
hen warm te maken voor informatica, en dat hij zich nu realiseert dat
zijn slides het vrouwelijk publiek waarschijnlijk niet aanspreken. Hij
zal die aanpassen en hopelijk ook met ons delen. Is er een manier om
de impact van de verandering te meten ?

We hebben nog eens gediscussieerd over Joost's "bewijs" dat de
wandelgangen gelijk hebben i.v.m. het verband tussen de opleiding
waarin studenten zitten en hun programmeervaardigheden - de vraag
blijft: kan hier verder nog iets mee gedaan worden ?

Bern heeft het o.a. over de eindtermen i.v.m. digitale competentie en
mediawijsheid: die van de eerste graad zijn klaar, die voor 2de en 3de
graad worden voorbereid. Hij haalde ook het toch indrukwekkende nieuws
aan dat PISA binnenkort ook naar de CS kennis van de europese
leerlingen zal peilen. Hij maakte ons attent op
http://coweb.cc.gatech.edu/mediaComp-teach waar de TedTalk door Mark
Guzdial absoluut de moeite is en over het principe "iedereen dezelfde
programmeercursus of diversifieren" hebben we wat gediscussieerd.
Bern vertelde ook over de Co-De masterproef van twee studenten tijdens
het aflopend academiejaar en de twee nieuwe studenten volgend jaar: op
https://computationeeldenken.org/ kan je het zelf allemaal
ondervinden (maar kies nederlands als taal: de engelse versie hinkt
wat achterop). Bart liep samen met de aanwezigen snel door de les over
de paardensprong ... Joost was geinteresseerd i.v.m. de les(sen) die
hij geeft.

Planning voor de volgende vergadering: begin november; er komt een
doodle.
Agenda voor de volgende vergadering (nog onvolledig):

       - Joost presenteert zijn les uit de reeks "STEM workshops" die
         de 3e graad secundair op Joost's campus kan volgen          
       - de aangepaste slides van Hendrik komen aan bod (als Hendrik
         ze op tijd doorstuurt)
       - Wouter heeft tegen dan zijn literatuurstudie en
         probleemstelling voor zijn doctoraat af en kan daarover
         uitgebreid rapporteren :-)
       - Bern rapporteert over WiPSCE'18 (Bern gaat ernaartoe en ook
         Zimcke, een van de twee Co-De auteurs); misschien kan
         voordien aangegeven worden welke papers de moeite zijn om al
         eens te bekijken


Groeten

Bart
</pre>